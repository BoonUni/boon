# ฟ้อนต์บุญ

ตั้งใจจะทำ Web Font สำหรับภาษาไทยโดยเฉพาะ เพื่อใช้พาดหัวและจับคู่กับฟ้อนต์ละตินอย่าง Georgia (serif) หรือ Roboto (sans-serif) ตัวหนาได้ดูกลมกลืนหน่อย ฟ้อนต์ไทยไม่ได้แบ่งเป็น Serif หรือ Sans-serif แบบฟ้อนต์ละติน ดังนั้น font weight จึงสำคัญกว่ารายละเอียดเมื่อต้องใช้งานในเว็บไซต์ร่วมกับตัวอักษรละติน 

ตอนนี้ยังอยู่ในขั้นเริ่มต้นค้นหาหลักเกณฑ์สำหรับจัดการการใช้พื้นที่ของตัวอักษรไทย พบคร่าวๆ ว่า *ความสูงตัว บ.* ควรน้อยกว่า *x-height* จึงจะช่วยให้ฟอนต์ไทยใช้พื้นที่แนวตั้งได้เหมาะสมเมื่อใช้ร่วมกับฟ้อนต์ละตินในเว็บไซต์ (ถ้าผมจำไม่ผิด ตัว บ. ของฟ้อนต์ธนบุรี ใน iOS ก็สูงกว่าตัว x ของ Helvetica Neue ?)

ทดลองใช้งานฟ้อนต์บุญสำหรับพาดหัวเรื่องใน [เว็บไซต์เก่าของตัวเอง](http://webzer.net/) พบว่าต้องปรับปรุงอีกมากมายเพื่อให้เหมาะกับการใช้เป็น Web Font ยังต้องศึกษาความรู้เพิ่มเติมอีกมากมาย เพราะการทำฟ้อนต์มีรายละเอียดเยอะมากๆ ต้องเข้าใจเรื่องการแสดงผลฟ้อนต์ของคอมพิวเตอร์ที่แตกต่างกันตามระบบปฏิบัติการ และยิ่งทำเพื่อใช้งานในเว็บไซต์ด้วยแล้วต้องเข้าความสามารถของเว็บบราวเซอร์แต่ละตัวด้วยว่ามันเรียกใช้งานคุณสมบัติ OpenType ได้แค่ไหน อย่างแปลกใจที่ทำไมวรรณยุกต์ของฟ้อนต์ไทยต้องลอยไว้ก่อน เพราะนอกจากคุณสมบัติในฟ้อนต์แล้วเราต้องเสี่ยงโชคกับความสามารถของโปรแกรมที่เราใช้ด้วย (และบางตัวก็ฉลาดเกินไปในแบบที่เราไม่อยากให้เป็น :)
