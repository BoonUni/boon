<!DOCTYPE html>
<html lang="th">
  <head>
    <meta charset="utf-8">
    <title>บุญฟอนต์ | Boon Typeface</title>
    <meta name="description" content="บุญ คือ ชุดตัวอักษรตระกูลหนึ่ง (font family) ที่มุ่งแสดงผลการจัดเรียงตัวอักษรไทยให้ถูกต้องในเว็บบราวเซอร์">
    <meta name="keywords" content="Font,Thai,Typography">
    <meta name="author" content="Sungsit Sawaiwan">
    <meta name="viewport" content="width=device-width">
    <link rel="shortcut icon" type="image/x-icon" href="img/favicon.ico">
    <link rel="stylesheet" href="css/customized-bootstrap.css">
    <link rel="stylesheet" href="css/boon.css">
  </head>

  <body class="boon">

    <!--[if lt IE 9]>
    
    <div class="browsehappy">
      <p><strong>บุญฟอนต์</strong> ไม่รองรับบราวเซอร์ <strong>รุ่นเก่า</strong> ที่คุณใช้งานอยู่ โปรด <a href="http://browsehappy.com/">อัพเกรดบราวเซอร์ของคุณ</a> เพื่อประสบการณ์ที่ดีกว่าในการท่องเว็บ.</p>
    </div>
    
    <![endif]-->

    <h1 id="title">บุญฟอนต์</h1>

    <hr>

    <p><a id="description"></a>
<strong>บุญ</strong> คือ ชุดตัวอักษรตระกูลหนึ่ง (font family) ที่มุ่งแสดงผลการจัดเรียงตัวอักษรไทยให้ถูกต้องในเว็บบราวเซอร์ ตัวอักษรทุกตัวทั้งไทยและละตินนั้นวาดขึ้นมาใหม่จากรูปทรงเลขาคณิตพื้นฐาน โดยตั้งใจให้สามารถใช้งานเป็นฟอนต์ไทยตัวอ่านมีหัวกลมที่ดูไม่แย่นักในขนาด 14px ขึ้นไป และมีความหนาใกล้เคียงกับตัวละติน</p>

<p id="download"><a href="https://github.com/sungsit/boon/releases">ดาวน์โหลดบุญ &#x0E5B;</a></p>

<hr>

<p><a id="topic"></a></p>

<h2>&#x0E4F; สารบัญ</h2>

<ul>
<li><a href="#inspiration">แรงบันดาลใจ</a></li>
<li><a href="#license">สัญญาอนุญาต</a></li>
<li><a href="#usage">วิธีใช้งาน</a></li>
<li><a href="#test-cases">กรณีทดสอบ</a></li>
<li><a href="#milestones">เป้าหมายในอนาคต</a></li>
</ul>

<hr>

<p><a id="inspiration"></a></p>

<h2>&#x0E4F; แรงบันดาลใจ</h2>

<p><strong>บุญฟอนต์</strong> ได้รับแรงบันดาลใจจากฟอนต์อื่นหลายตระกูล เช่น <a href="http://developer.android.com/design/style/typography.html">Roboto</a>, Helvetica (Arial), Thonburi ใน Mac/iOS, Garuda ในชุด <a href="http://linux.thai.net/projects/fonts-tlwg">Fonts-TLWG</a> และ <a href="http://www.f0nt.com/release/th-sarabun-new/">TH Sarabun New</a> (หรือ SP Laksaman ในชุด <a href="http://linux.thai.net/projects/thaifonts-siampradesh">ThaiFonts-SiamPradesh</a> ที่ปรับสเกลใหม่)</p>

<p>ตัวอักษรไทยใน <strong>บุญฟอนต์</strong> จะเล็กกว่าฟอนต์ไทยทั่วไปเมื่อจับคู่กับตัวละติน (อย่างน้อยก็ฟอนต์ไทยใน Linux ที่ผมใช้งานอยู่) โดยตั้งใจกำหนด <strong>ความสูง บ.</strong> ให้เท่ากับ <strong>x-height</strong> (สำหรับ <em>บุญ v0.5 ขึ้นไป</em> ส่วนเวอร์ชั่นก่อนหน้านั้น สูง บ. จะต่ำกว่า x-height) เพราะการเขียนคำไทยนั้นใช้พื้นที่ในแนวตั้งมากกว่าคำภาษาอังกฤษ เพื่อให้ใช้งานฟอนต์ไทยในเว็บได้สบายตาโดยไม่ต้องกำหนด <code>line-height</code> ใน CSS ให้เกิน <code>1.5em</code> ตัวอักษรไทยไม่แน่นเกินไปและตัวอักษรละตินไม่ห่างเกินไปในแนวตั้ง ถ้าเข้าใจไม่ผิดโดยใช้สายตาวัด ฟอนต์ไทยของ iOS อย่าง Thonburi ก็แก้ปัญหาคล้ายกัน? โดยให้ สูง บ. ต่ำกว่า x-height เล็กน้อย นอกจากนี้บุญฟอนต์ยังมีความหนาของตัวอักษรไทยใกล้เคียงกับตัวละติน <strong>บุญตัวหนา</strong> จึงหนามากเมื่อเทียบกับฟอนต์ไทยตัวอื่นแต่ดูกลมกลืมเมื่อใช้คู่กับตัวละติน (ถ้าผมไม่คิดไปเองนะ ทดสอบกับ heading text โดยใช้บุญฟอนต์ตัวไทยจับคู่กับฟอนต์ serif อย่าง Georgia ด้วยตัวหนาแล้วก็ยังพอดูได้ เพราะความหนาไม่ต่างกันมาก)</p>

<p><strong>บุญฟอนต์</strong> หวังพึ่ง Anti-Alias หรือ Text Renderer จากระบบปฏิบัติการสมัยใหม่เป็นหลักซึ่งค่อนข้างไว้ใจได้ในคุณภาพการแสดงผล (ยกเว้นคุณยังใช้ Windows XP อยู่!) เพราะผมคิดว่าไม่น่าคุ้มกับเวลาถ้าจะทำ Manual Hint หรือ Grid Fit แค่ใช้ Auto-Hint ใน FontForge ก็น่าจะเพียงพอแล้ว หากใครพบปัญหาหรือบั๊กในการใช้งาน <a href="https://github.com/sungsit/boon/issues">ก็แจ้งเข้ามาได้</a></p>

<hr>

<p><a id="license"></a></p>

<h2>&#x0E4F; สัญญาอนุญาต</h2>

<p>&copy; ๒๕๕๖ <a href="http://sungsit.com/">สังศิต ไสววรรณ</a></p>

<p><strong>บุญฟอนต์</strong> ใช้สัญญาอนุญาต (license) แบบ <a href="http://www.gnu.org/licenses/gpl.html">GNU GPLv3 (+Font Exception)</a> แปลว่าคุณมีอิสระเต็มที่ในการใช้งาน ดัดแปลง หรือปรับปรุง โดยไม่ต้องขออนุญาตเจ้าของลิขสิทธิ์ (ไม่จำเป็นต้องบอกผมว่าคุณทำหรือจะทำอะไรกับมัน) เงื่อนไขคือเมื่อดัดแปลงจากต้นแบบแล้วอยากจะเผยแพร่ผลงานใหม่ก็ต้องใช้สัญญาอนุญาตแบบเดียวกันและต้องเปิดเผยซอร์สโค้ดเช่นกัน ส่วนคำว่า <em>+Font Exception</em> ที่ต่อท้ายมานั้นเพื่อบอกผู้ใช้ที่ต้องการฝังฟอนต์ในเอกสารว่าไม่ต้องกังวล เพราะระบุไว้ชัดเจนว่าเอกสารที่เกิดจากการใช้งานฟอนต์นี้ (เช่น html page, pdf เป็นต้น) ไม่จำเป็นต้องใช้สัญญาอนุญาตแบบเดียวกับตัวฟอนต์</p>

<p><strong>บุญฟอนต์</strong> แจกจ่ายและเปิดเผยซอร์สโค้ดด้วยหวังว่ามันจะมีประโยชน์และเป็นส่วนหนึ่งของการพัฒนาฟอนต์ไทยเพื่อให้เหมาะต่อการใช้งานทั้งในโปรแกรมทั่วไปและในเว็บไซต์ และโปรดทราบไว้ล่วงหน้าว่าคุณต้องยอมรับความเสี่ยงจากการใช้งานฟอนต์นี้เอง ผู้พัฒนาไม่ต้องรับผิดชอบต่อความเสียหายที่อาจจะเกิดจากการใช้งานฟอนต์นี้ ไม่ว่ากรณีใดๆ</p>

<hr>

<p><a id="usage"></a></p>

<h2>&#x0E4F; วิธีใช้งาน</h2>

<p>คุณสามารถดาวน์โหลดไฟล์ฟอนต์เวอร์ชั่นล่าสุดได้ที่ <a href="https://github.com/sungsit/boon/releases">Boon releases</a> หรือถ้าต้องการซอร์สไฟล์และวัตถุดิบสำหรับเอาไปพัฒนาต่อ ก็ไปที่ <a href="https://github.com/sungsit/boon-dev">Boon-Dev Repository</a> ซึ่งคุณสามารถโคลนทั้งโปรเจ็คต์ด้วย <a href="http://git-scm.com/">Git</a> เพื่อดัดแปลงด้วยโปรแกรม <a href="http://fontforge.org/">FontForge</a> หรือโปรแกรมวาดภาพเวคเตอร์อย่าง <a href="http://inkscape.org/">Inkscape</a> ซึ่งผมใช้วาด glyph ไว้เป็นไฟล์ <code>.svg</code> ก่อน generate ด้วย FontForge (ผมแยกไฟล์ฟอนต์กับซอร์สโค้ดออกจากกันตั้งแต่ Boon v0.5 เพราะไฟล์มันเริ่มเยอะและใหญ่มาก หลายคนที่ต้องการแค่ไฟล์ฟอนต์จะได้ไม่เสียเวลาดาวน์โหลดซอร์สทั้งหมด แต่ยังคงใช้สัญญาอนุญาตเดียวกันเหมือนเดิม ดูรายละเอียดใน <a href="FONTLOG.html">Fontlog</a>)</p>

<h3>๑. การใช้งานกับโปรแกรมทั่วไป</h3>

<p>ติดตั้งไฟล์ฟอนต์ประเภท OpenType จากโฟลเดอร์ <code>/fonts/otf/</code> ซึ่งน่าจะใช้งานได้ปกติกับระบบปฏิบัติการและโปรแกรมที่รองรับ OpenType</p>

<h3>๒. การใช้งานในเว็บไซต์</h3>

<p>ใช้ไฟล์ฟอนต์จากโฟลเดอร์ <code>/fonts/woff/</code> สำหรับไฟล์ <code>.woff</code> ก็คือ <strong>TrueType</strong> นั่นเอง แต่ห่อและบีบให้ขนาดเล็กลงเพื่อให้เหมาะต่อการใช้งานในอินเตอร์เน็ต นั่นเป็นเหตุผลที่บุญฟอนต์ไม่มีไฟล์ <code>.ttf</code> ให้ เพราะ<code>.otf</code> กับ <code>.woff</code> ก็เกินพอ</p>

<p>การใช้ฟอนต์ไทยในเว็บไซต์นั้นจำเป็นต้องใช้ CSS และ <em>โชค</em> เข้าช่วย โชคในที่นี้หมายความว่าเว็บบราวเซอร์แต่ละตัวรองรับ OpenType Features ไม่เท่ากัน แม้จะใช้ <code>@font-face</code> ก็ตาม</p>

<p>ณ เวลาที่เขียน แม้ไม่ได้ทดสอบแต่ก็แน่ใจว่า  <strong>บุญฟอนต์ไม่สนับสนุนการใช้งานกับบราวเซอร์รุ่นเก่าหลายรุ่น</strong> ตัวอย่างเช่น  Internet Explorer <strong>ก่อนรุ่น 9</strong> และ mobile browser อีกหลายตัว เพราะถึงแม้ IE รุ่นเก่าจะสามารถใช้งาน <code>@font-face</code> กับไฟล์ <code>.eot</code> ได้ หรือบราวเซอร์ในอุปกรณ์เคลื่อนที่รุ่นเก่าจะเรียกใช้ฟอนต์จากไฟล์ <code>.svg</code> ได้ แต่เท่าที่ผมจำได้ไฟล์พวกนี้ไม่รองรับ opentype features นั่นเป็นเหตุผลที่วรรณยุกต์ไทยต้องลอยสูงไว้ก่อนเพราะมันเป็นตำแหน่งที่ปลอดภัยที่สุดในบราวเซอร์ที่แย่ที่สุด จริงๆ สามารถใช้งานฟอนต์ไทยทุกตัวกับ IE รุ่นเก่าได้ แต่คุณต้องแปลงฟอนต์ฟอร์แมตเองและต้องยอมรับด้วยว่าวรรณยุกต์ไทยต้องลอยอย่างหลีกเลี่ยงไม่ได้  จะได้ไม่โกรธฟอนต์หรือคนทำฟอนต์! (ผมคิดว่าสำหรับ IE รุ่นเก่านั้นแนะนำให้ผู้ใช้เปลี่ยนบราวเซอร์หรือติดตั้งฟอนต์ไทยเพิ่มในระบบปฏิบัติเองคงง่ายกว่าการแก้ปัญหาด้วยวิธีอื่น!)</p>

<p>คุณสามารถดูตัวอย่างการใช้ CSS กับบุญฟอนต์ได้จากซอร์สโค้ดของหน้าเว็บนี้ หรือจากไฟล์ <code>/css/boon.css</code> และถ้าต้องการใช้คุณสมบัติของฟอนต์อย่างเต็มที่ก็ควรระบุ <code>text-rendering: optimizeLegibility</code> และ/หรือ <code>font-feature-settings</code> ใน CSS ด้วย (โน้ต: <code>text-rendering</code> ไม่ใช่ CSS property และมีผลต่อประสิทธิภาพและความรวดเร็วในการ render ตัวอักษรของบราวเซอร์ - <a href="https://developer.mozilla.org/en-US/docs/Web/CSS/text-rendering">อ่านเพิ่มเติม</a>) เพื่อบอกบราวเซอร์ที่ฉลาดพอให้เรียกใช้งานคุณสมบัติของ OpenType ที่ฟอนต์ตัวนั้นมี (smcp, kern, liga เป็นต้น) แม้บราวเซอร์รุ่นใหม่บางตัวจะเปิดไว้ให้โดยอัตโนมัติสำหรับตัวอักษรขนาดเกิน 20px แล้วก็ตาม</p>

<hr>

<p><a id="test-cases"></a></p>

<h2>&#x0E4F; กรณีทดสอบ</h2>

<p>หากคุณไม่เห็นคำว่า <strong>บุญฟอนต์</strong> จาก <a href="#title">หัวข้อด้านบนสุด</a> เหมือนกับภาพด้านล่างนี้ ก็แสดงว่าบราวเซอร์ที่คุณใช้งานไม่รองรับ <code>@font-face</code> กับไฟล์ <code>.woff</code> ดังนั้นไม่มีประโยชน์ที่จะอ่านต่อ <a href="http://browsehappy.com/">ยกเว้นคุณจะเปลี่ยนบราวเซอร์ซะก่อน</a></p>

<p><img src="img/boon-heading.png" alt="ภาพทดสอบบุญฟอนต์" /></p>

<h3>๑. น้ำหนักและสไตล์</h3>

<div class="test-texts">
<p class="boon-400">บุญ ๔๐๐ (Boon 400)</p>
<p class="boon-400-oblique">บุญ ๔๐๐ เอน (Boon 400 Oblique)</p>
<p class="boon-700">บุญ ๗๐๐ (Boon 700)</p>
<p class="boon-700-oblique">บุญ ๗๐๐ เอน (Boon 700 Oblique)</p>
</div>

<p>หมายเหตุ: <strong>ผมเปลี่ยนชื่อฟอนต์ทั้งหมดใน Boon v0.5 ขึ้นไป</strong> โดยใช้เลขน้ำหนักฟอนต์แทนชื่อสามัญ (จริงๆ แล้วบุญฟอนต์ไม่มีตัว <em>Regular</em> เพราะตอนเริ่มต้นผมทำตัวหนาก่อนแล้วค่อยแก้มาเรื่อยๆ แต่โดยทั่วไปแล้ว weight 400 ก็คือตัวอ่านปกติ) นอกจากนี้ก็เปลี่ยนชื่อจาก <em>Italic</em> เป็น <em>Oblique</em> (Slanted) เพราะใช้โปรแกรมทำให้มันเอียงอัตโนมัติ ชาวบ้านจะได้ไม่เข้าใจผิด ในอนาคตคงมีเวลาทำตัว Italic จริงๆ </p>

<h3>๒. ตำแหน่งวรรณยุกต์ สระบน และสระล่างไทย</h3>

<p><strong>พยัญชนะบนเส้นฐาน + สระล่าง / วรรณยุกต์</strong> : วรรณยุกต์ต้องอยู่ในตำแหน่งสระบน</p>

<p class="test-texts">ก่อนก้อนก๊กก๋ง ขู่สู้กู๊ดกู๋</p>

<p><strong>พยัญชนะบนเส้นฐาน + สระบน / สระอำ / นิคหิต + วรรณยุกต์</strong> : วรรณยุกต์ต้องอยู่ในตำแหน่งสูงปกติและต้องพิมพ์ก่อนสระอำแต่พิมพ์หลังนิคหิต</p>

<p class="test-texts">กลั่นกรี้ดกั๊กกึ๋น กล้ำบํ๊</p>

<p><strong>พยัญชนะหางบนยาว (ป ฝ ฟ) + สระบน / สระอำ / นิคหิต + วรรณยุกต์</strong> : สระบนและวรรณยุกต์ต้องเยื้องมาทางซ้ายเพื่อหลบหาง (การที่ต้องพิมพ์วรรณยุกต์ก่อนสระอำสร้างปัญหาทางเทคนิคให้ฟอนต์ไทยพอสมควร แทนที่จะพิมพ์นิคหิตตามด้วยวรรณยุกต์และสระอาซึ่งจัดการตำแหน่งได้ง่ายกว่า)</p>

<p class="test-texts">ป็อดฝืนฟ็อกซ์ฟู่ฟ่าปู่ป้าเป่าปี่เฝ้าฝิ่นฟ้าฝ่าป๋าปั้นปุ๊ฟ้ำป๋ำปื๋ยปื๊ด</p>

<p><strong>พยัญชนะมีฐานล่าง (ฐ ญ) + สระล่าง</strong> : ต้องตัดฐานล่างของพยัญชนะออก</p>

<p class="test-texts zoom-texts">ฐัญฐุญฺวิญญูฐูญุฐฺญู้ญี่</p>
    

<h3>๓. Kerning ตัวอักษรละติน</h3>

<p>อักษรละตินบางตัวต้องจัดการความห่างในแนวราบระหว่างกันเป็นพิเศษ เช่น ตัว T, A, V, W, Y ใหญ่ กับ ตัวอักษรเล็กอื่นๆ อีกหลายตัว เพื่อไม่ให้มันดูห่างกันมากเกินไป เว็บบราวเซอร์ส่วนใหญ่จะไม่เรียกใช้ Kerning feature จากฟอนต์จนกว่าจะระบุใน CSS ด้วย <code>text-rendering: optimizeLegibility</code> (โดยปกติตัวอักษรไทยไม่ต้อง kern ในแนวราบก็ได้ ยกเว้นสระหน้าตัวสูงอย่าง โ ใ และ ไ เพราะพยัญชนะแต่ละตัวใช้พื้นที่ว่างค่อนข้างใกล้เคียงกัน และมีตำแหน่งสระบน / สระล่าง / วรรณยุกต์ คอยกำกับระยะห่างเส้นหลังอยู่จึงไม่มีปัญหาแบบตัวละตินเล็ก-ใหญ่)</p>

<p class="test-texts">ATM Avid Away Tony Train TnT Tv Tyson Vocation Vaccine Way Yes Yoga</p>
    

<p>เปรียบเทียบระหว่างเปิดกับปิด Kerning</p>

<p class="test-texts zoom-texts">
      <span style="font-size: 2em; text-rendering: optimizeLegibility;">Yes ToT</span><br>
      <span style="font-size: 2em; text-rendering: optimizeSpeed !important;">Yes ToT</span>
</p>

<p>(โน้ต: ใน FireFox อาจดูไม่ต่างกัน เพราะมัน kern ให้เอง ถ้าตัวอักษรขนาดเกิน 20px)</p>

<h3>๔. คุณสมบัติเสริมในบุญฟอนต์</h3>

<p><strong>พยัญชนะหางล่างยาว (ฎ ฏ) + สระล่าง</strong> : บุญฟอนต์จะลดความยาวหางพยัญชนะอัตโนมัติเพื่อให้สระล่างไม่อยู่ต่ำจนชนวรรณยุกต์บนของบรรทัดล่าง ในกรณีที่ต้องใช้ ฎ ฏ ตามด้วยสระล่างมากเป็นพิเศษ เช่น คำอาหรับที่ถอดรูปเขียนไทย ควรกำหนด <code>line-height</code> ไม่ต่ำกว่า <code>1.5em</code> (แต่ส่วนใหญ่คงใช้ตัว ด. และ ต. แทน)</p>

<p class="test-texts zoom-texts">ฏูฎุฏฺฎฺฎฏฏูฎุฏฺกฎ<br>ฏี้ฎึ๋กี้กรี๊ดฏี่ฏฺ</p>
    

<p><strong>ตัว ฤ ฦ กับ สระอา</strong> : บุญฟอนต์จะเปลี่ยนสระอาให้อัตโนมัติเมื่อพิมพ์ตามหลังตัว ฤ หรือ ฦ (จริงๆ บนแป้นพิมพ์มีสระอาหางยาว - ๅ แต่บางคนอาจไม่คุ้น)</p>

<p class="test-texts zoom-texts">ฤาษีฦา</p>

<p><strong>พยัญชนะหางบนสั้น</strong> ช ซ ศ ส ฮ : บุญฟอนต์จะสลับแนวหางให้อัตโนมัติเพื่อไม่ให้ชนสระบนหรือวรรณยุกต์ เหตุผลคือบราวเซอร์บางตัวฉลาดเกินไปจนไม่ยอมให้มี Glyph ทับกัน เป็นผลให้สระบนและวรรณยุกต์ลอยโด่งผิดปกติทั้งบรรทัด</p>

<p class="test-texts zoom-texts">ช่ำชองแซงซ้ำสั่งสอนศาลศึกฮักแฮ</p>

<hr>

<p><a id="milestones"></a></p>

<h2>&#x0E4F; เป้าหมายในอนาคต</h2>

<ul>
<li><strong>เพิ่ม Glyphs เครื่องหมายและสัญลักษณ์</strong> อย่างน้อยก็สำหรับ HTML entities ที่ใช้กันทั่วไป</li>
<li><strong>เพิ่มน้ำหนักและสไตล์</strong> เช่น 300, 500, 800, Condensed, Expanded (ถ้าเป็นไปได้)</li>
<li><strong>เพิ่ม Glyphs อักษรลาว</strong> ณ เวลาที่เขียน เริ่มทดลองวาดบางส่วนแล้วแต่ยังไม่ลงตัว ตั้งใจว่าจะทำตัวอักษรลาวให้เสร็จแล้วใส่ใน Boon v1.0 (แต่ระบุเวลาไม่ได้นะครับ)</li>
<li><strong>จัดการ Latin Diacritics ให้ลงตัว</strong> เพื่อให้รองรับภาษาเวียดนามและภาษาในยุโรปอีกหลายภาษาพร้อมกันเลย</li>
</ul>

<hr>

<div id="end"><a href="#topic">ไปยังสารบัญ &#x0E5B;</a></div>


      <script type="text/javascript" src="js/fittext.js"></script>
  <script type="text/javascript">
    fitText(document.getElementById('title'), 0.5);
  </script>
  
  <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-39671868-1', 'sungsit.com');
  ga('send', 'pageview');
  </script>


  </body>
</html>
